# Investoruke
Samling av arbeidet til gruppe 1

Vi skal utvikle en nettside med ungdom som hovedmålgruppe. Temaet skal være “comfy & cozy”, med et trygt og behagelig uttrykk. 
Nettsiden skal inkludere et daglig spill der brukerne kan tjene poeng. Hver dag får man også et tilfeldig “dagens mål”, som kan være en aktivitet eller en anbefaling på noe nytt å prøve. I tillegg kan brukerne skrive inn tre egne daglige mål. 
Alle brukere er anonyme for hverandre og får automatisk genererte brukernavn. De vil motta meldinger og komplimenter fra oss, og det skal være mulig å delta i en felles chat. På slutten av dagen kan man skrive ned tre fine ting som skjedde, eller noe man er stolt av å ha oppnådd. 
Brukerne får en mål-logg som de kan bla tilbake i, slik at de kan se alt de har fått til. Dette kan bidra til økt motivasjon, spesielt på dager hvor humøret er litt lavt. 
Det er mulig å legge til venner, men bare innenfor et tidsbegrenset vindu der man får valget om å etablere en kobling. All deling med andre brukere forblir anonym, og dette kan kontrolleres. Banning og opplasting av bilder er ikke tillatt. Vi kan også tilby egne stickers og GIF-er til kommunikasjon. 
På slutten av hver uke får brukeren en “achievement report” med en oversikt over hva de har oppnådd, hvor bra det er, og eventuelt anbefalinger for hva de kan jobbe videre med. 
